<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Lateran IV, Canon 47 [Bodmer Transcription]</title>
        <author>Innocent IV</author>
        <editor>Jeffrey C. Witt</editor>
        <editor>Rowan Dorin</editor>
      </titleStmt>
      <editionStmt>
        <edition n="0.0.0-dev">
          <title>Lateran IV, Canon 47 [Bodmer Transcription]</title>
          <date when="2019-05-11">May 11, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref></p>
        </availability>
      </publicationStmt>
      <sourceDesc>
        <listWit>
          <witness xml:id="B" n="cod-yu78uh">Bodmer 80</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 
          guidelines for a diplomatic edition.
        </p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-05-11" status="draft" n="0.0.0">
          <p>Created file for the first time.</p>  
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
      <div xml:id="starts-on">
        <pb ed="#B" n="36-v"/>
      </div>
    </front>
    <body>
      <div xml:id="nhyjhg-d1e426">
        <head>Canon 47</head>
        <p>47. Sacro approbante concilio prohibemus, ne quis in aliquem excommunicationis
          sententiam, nisi competenti commonitione premissa et presentibus personis idoneis per
          quas, si necesse fuerit, possit probari monitio, promulgare presumat. Quod si contra
          presumpserit, etiam si iusta
          fuerit ex causa sententia, ingressum ecclesie per mensem unum sibi nouerit
          interdictum, alia nichilominus pena mulctandus, si uisum fuerit expedire. Caueat etiam
          diligenter ne ad excommunicationem cuiusquam absque manifesta et rationabili causa
          procedat; ad quam si taliter forte processerit et, requisitus humiliter, processum
          huiusmodi non curauerit absque grauamine reuocare, grauatus apud superiorem
          deponat de iniusta excommunicatione querelam, qui, si absque periculo more potest, ad
          excommunicatorem illum cum suo mandato remittat, infra competentem terminum
          absoluendum; alioquin ipse per se uel per alium, prout uiderit expedire, sufficienti
          cautione recepta, munus ei absolutionis impendat. Cumque aduersus
          excommunicatorem de iniusta excommunicatione constiterit, excommunicator
          condempnetur excommunicato ad interesse; alias nichilominus, si culpe qualitas
          postulauerit, superioris arbitrio puniendus, cum non leuis sit culpa tantam infligere
          penam insonti, nisi forsan errauerit ex causa probabili, maxime si laudabilis opinionis
          existat. Verum si contra excommunicationis sententiam nichil rationabile fuerit a
          conquerente probatum, idem et super iniusta excommunicatoris molestia per penam ad
          interesse uel aliam secundum superioris arbitrium, nisi forsan et ipsum probabilis error
          excuset, et super eo pro quo iusta fuerit excommunicatione ligatus, per cautionem
          receptam satisfacere compellatur, uel in pristinam reducatur sententiam, usque ad
          satisfactionem condignam inuiolabiliter obseruandam. Si uero iudex suum
          recognoscens errorem, paratus sit talem reuocare sententiam, et is pro quo lata fuerit,
          ne absque satisfactione reuocet illam, appellet, appellationi non deferat in hac parte,
          nisi talis sit error de quo merito ualeat dubitari; et tunc, sufficienti cautione recepta quod
          coram eo ad quem extitit appellatum uel delegato ab ipso, iuri parebit, excommunicatum
          absoluat, sicque pene prescripte minime subiacebit, cauens omnino ne uoluntate
          peruersa in alterius preiudicium mentiatur errorem, si districtionis canonice uult effugere
          disciplinam.</p>
      </div>
    </body>
  </text>
</TEI>